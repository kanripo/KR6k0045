#-*- mode: mandoku-view; -*-
#+DATE: 2015-08-30 20:43:09.731693
#+TITLE: 鼻奈耶
#+PROPERTY: CBETA_ID T24n1464
#+PROPERTY: ID KR6k0045
#+PROPERTY: SOURCE Taisho Tripitaka Vol. 24, No. 1464
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6k0045_T_004-0864c> ¶¶¶¶¶¶¶¶¶¶¶¶¶
#+PROPERTY: JUAN 4
¶
¶
鼻奈耶卷第四¶
¶
姚秦涼州沙門竺佛念譯¶
鼻奈耶第四僧伽婆尸沙¶

佛遊舍衛國祇樹給孤獨園。爾時有一比丘¶
名迦留鹿園子(母字)於中止住。廣有知識。國王¶
大臣長者梵志所求衣食臥具病瘦醫藥。時¶
大有長者婦女。便作是念。此迦留比丘廣有¶
知識。國王大臣長者梵志無不識者。所求盡¶
得。我等共往誘訹迦留比丘。使至他家。時諸¶
婦女即往詣迦留比丘所。白比丘言。尊者。廣¶
有知識國王大臣所求盡得。欲相勞屈為我¶
等行。至某甲家。聞汝女端政。我兒亦復端政。¶
可嫁卿女為我子婦。門族種姓亦不相減。我
<pb:KR6k0045_T_004-0865a>¶
顧君。君為我往。時此比丘即隨是語。即往¶
媒嫁女人。復有一寡婦。囑比丘言。往至某甲¶
長者家。作是語。此某甲婦端政無雙。可為作¶
夫。若不作婦可與私通。此比丘即媒此事。復¶
有一長者。語比丘言。尊者廣有知識。國王大¶
臣長者梵志為我故。往至某甲家。語某甲婦¶
女。卿又無夫。我既無婦。我是大長者。能與我¶
作婦不。諸長者囑及比丘。如是非一。時此比¶
丘即往至諸婦女家。具傳此事。其中婦女或¶
有從意者。或不從者。其不從者展轉語諸親¶
者。諸長者聞是語。各各怨恨。此沙門釋子¶
自稱譽精進。今方似商人販賣媒嫁男女。諸¶
長者聞是語語。其中有行十二法比丘。諸比丘¶
聞愁網。不知當何答。往白世尊。世尊知而¶
問迦留比丘。審為此事不。答審然世尊。世尊¶
告。汝違比丘行。汝出家學道媒嫁女人。以為¶
歡樂。有死亡時汝亦在中。歡樂時汝亦在中。¶
汝非沙門行。汝為沙門執奴僕使。世尊無數¶
方便誨責已。集和合僧備十功德。佛為沙門¶
結戒。若比丘用心。媒嫁女與男。媒男與女。媒¶
嫁寡婦與傍夫。僧伽婆尸沙。¶

佛世尊遊舍衛國祇樹給孤獨園。彼迦留比¶
丘廣識諸長者。導諸長者。施設福事。諸長¶
者夫婦自共鬪諍。此比丘往教使和解。牽捉¶
使共宿。餘長者親里笑此比丘所為。我等所¶
應和解者。反更比丘為。諸長者懷嫉妬心。即¶
往語諸比丘。諸比丘不知當何報。往至佛所。¶
具白世尊。世尊告曰。諸比丘不得至彼家和¶
合合偶。時世尊緣此事集和合僧備十功德。
<pb:KR6k0045_T_004-0865b>¶
佛為沙門結戒。若比丘用心。媒嫁女與男。媒¶
男與女。若嫁寡婦與傍夫。下及和解合¶
偶。僧伽婆施沙。男有三婦。一劫略得。二財¶
買得。三結髮婦。若比丘於此三婦中語其夫。¶
可與此婦臥置。彼婦鬪諍和解。僧伽婆施沙。¶
若比丘解放畜生合其牝牡。僧伽婆施沙。¶

佛世尊遊羅閱祇竹園迦蘭陀所。時達尼比¶
丘瓦陶家子。便作是念我工陶作。無與我等¶
者。我既盛壯前造木舍。阿闍世王欲取吾殺。¶
我今當作瓦舍於中住。便和泥造大舍。瓦戶¶
瓦閾。瓦眉格瓦窓牖。瓦龍牙杙瓦衣架。時¶
此比丘收拾薪草枝葉蓬蒿。放火燒此坏舍。¶
火炎盛熾。國人無不見者。燒瓦舍竟周行分¶
衛。六十日我所乞者集會諸比丘入舍。佛見¶
此事知而告阿難曰。汝著衣來我欲至某處¶
觀看。時世尊將阿難至達膩比丘瓦舍所。世¶
尊遙見瓦舍火炎熾盛。世尊知而問阿難。此¶
是何物炎火乃爾熾盛。時尊者阿難具白世¶
尊。世尊告曰。汝往阿難。壞此瓦含。所以然¶
者。當為後世人故。於吾此法初不見有作瓦¶
舍者。時阿難即往壞此瓦舍。達貳比丘二月¶
分衛。還到羅閱城。達尼遙見瓦舍壞。就看¶
起恚意。問毘住比丘誰來壞此瓦舍。答世尊¶
來壞。達尼言。審世尊壞者。當復如之何。¶

佛世尊遊釋⬤瘦(釋種)迦維羅越尼拘陀園。爾¶
時迦維羅越釋種新造大堂舍。新成不久。量¶
度尺寸不失其法。門向東方。迦維羅越諸釋¶
種聞佛已至在尼拘陀園。便作是念。我等造¶
作此舍。新成不久。量度尺寸不失其法。戶向
<pb:KR6k0045_T_004-0865c>¶
東方。未有住者。沙門婆羅門釋種。釋種子先¶
當請佛及比丘僧入舍。施設飲食留佛一宿。¶
及比丘僧。當得大福利。時諸釋種出迦維羅¶
越城東門。詣尼拘陀園。爾時世尊與無數眾¶
圍繞說法釋種遙見世尊坐樹間端政無比。¶
身如金山。諸天人師最尊第一。三十二相自¶
莊嚴身。釋種見已。各下車馬前至佛所。頭面¶
禮足在一面坐。世尊與諸釋種說法。使意歡¶
喜。時世尊與諸釋種說法已默然。諸釋種從¶
坐起。偏袒右肩右膝著地。叉手向佛白世尊¶
言。我等世尊。於迦維羅越造大堂舍。新成不¶
久。量度尺寸不失其法。戶向東方。然未有住¶
者。沙門婆羅門釋種子。願世尊將比丘僧到¶
彼觀看。當使我得大福利。時世尊默然可之。¶
時諸釋種見世尊默然可已。從坐而起。頭面¶
禮足各繞三匝而去。至新堂舍。剗治掃洒¶
敷諸坐具。氍毺[毯-炎+(日/羽)][登*毛]白[疊*毛]。休將㲨[昔*毛][疊*毛]布施。¶
瓶盛好水。以好淨油白[疊*毛]為炷。然大明燈。如¶
是供養不可稱數。復往世尊所。頭面禮足叉¶
手向佛。白世尊言。微供已辦。今正是時。¶
世尊食後著衣持鉢。莊嚴及比丘僧。往詣新¶
講堂所。在外洗足。入講堂中。遍觀堂已就大¶
高座。顏色和悅。比丘僧亦洗足入講堂中。次¶
第西壁下東向坐。時諸釋種在外洗足。入講¶
堂中東壁下西坐。爾時世尊。即於其夜見¶
眾會定。為釋種說法。無數方便說法已。世尊¶
告曰。夜欲過半。各從所宜。時諸釋種從坐起¶
禮佛而去。爾時世尊。見諸釋種去未久。觀¶
諸比丘心宜唱皆寂靜皆寂靜。深入微妙
<pb:KR6k0045_T_004-0866a>¶
種種三昧。世尊告目揵連。唱皆寂靜皆寂¶
靜。比丘眾深入微妙種種三昧。吾今使汝為¶
比丘僧說法。我今患脊痛不堪說法。時目揵¶
連從佛受教唱默然寂靜。時世尊四疊襞¶
優多僧敷床上。僧伽梨著頭前。右脇臥師子¶
座。累膝互屈申脚。繫意念明何時當曉。時尊¶
者目揵連告諸比丘。向者面被世尊教。從佛¶
承受此名無聞之聞法。如比丘無聞能行。如¶
比丘聞能行。云何比丘無聞能行。於此比丘¶
中行。比丘。若眼見色念色。色者不念。色色離¶
意。不專一意。解脫智慧解脫如實。不解諸惡¶
法所生處故。在不滅不得有餘無餘處。此謂¶
比丘無聞能行念色。著色者耳聲鼻香。舌味¶
身細滑。心法念色法著。不念色法。離意¶
不專一意。解脫智慧解脫如實不解諸惡法¶
所生處故。在不滅不得有餘無餘處。此謂比¶
丘心意法著無聞能行作是無聞行者。比丘魔¶
得其便。壞敗其意。若眼見魔。魔則得眼便。耳¶
鼻舌身意見魔者魔得其便。譬如比丘有竿¶
竹葦叢。若碎毫聚以火往燒四方。豈有不¶
然者乎。如是比丘若眼見魔。魔則得眼便壞¶
敗其意。如是耳鼻舌身意法魔得其便。如是¶
比丘為色所降。不能降伏色聲香味細滑法。¶
比丘為法所降。不能降伏法。為色所降為法¶
所降。不能降伏惡法。不能降伏惡法。則生諸¶
結增長種。後世苦生老病死。如是比丘此謂¶
無聞能行。云何比丘聞能行。於此比丘中比¶
丘若眼見色念色不著。不念色色離心。得¶
專一則得意解脫(止也)智慧解脫(觀也)如實知法所
<pb:KR6k0045_T_004-0866b>¶
生處。即滅不起得有餘無餘處。此謂比丘若¶
眼見色聞。則能行眼見色。不著聲香味細滑¶
法。念色法不著不念色法。已離心得專一。則¶
得意解脫智慧解脫。如實知惡法所生處。即¶
滅不起得有餘無餘處。此謂比丘意法知聞則¶
能行。如是比丘作是行者。魔在在處處不得¶
其便。不能壞敗。譬如有人造作石舍。若堂復¶
重泥塗其上四面。執炬燒之而不能然。如是¶
比丘在在處處眼見魔。魔不能得便。耳鼻舌¶
身意魔不得便。此則比丘能降伏色不為色¶
所降。如是聲香味細滑法。比丘能降伏法不¶
為法所降。不造來世惡法。眾結不興生老病¶
死苦斷。此謂比丘聞則能行。時世尊從臥起。¶
脊痛間結跏趺坐。時世尊告尊者目¶
揵連。汝向為諸比丘說無聞之聞法耶。答唯¶
然世尊。時世尊歎目揵連。善哉善哉目連。汝¶
數數與諸比丘說法。莫使斷絕。是時世尊告¶
諸比丘。奉持無聞之聞法誦習。為眾生故。演¶
此句義。諸天世人得聞此法。時世尊以達尼¶
比丘故言。告諸比丘。此釋種長者造作堂舍。¶
量度尺寸不失其法。門正向東世人尚爾。況¶
汝達尼於吾法中所不許而作瓦舍。世尊因¶
此事備十功德。為沙門結戒。若比丘自用如¶
達尼作瓦舍者。僧伽婆施沙。自為自作主。¶
當有限量。彼舍限量者長十二肘。是如來舒¶
手(磔指盡兩端)廣七肘。於其間呼持法比丘。持法¶
比丘當以法量。不以婬怒癡量。若以婬怒癡¶
量者不得作舍。比丘自來索作舍。比丘自¶
來主。又不呼持法比丘。過限量者。僧伽婆
<pb:KR6k0045_T_004-0866c>¶
施沙(上自為已下是戒語非鼻奈經)。¶

佛世尊遊羅閱祇耆闍崛山。爾時有一摩訶¶
羅比丘。於四徼道頭。斫大白楊樹用作講堂。¶
時彼樹神抱男負女。更三子從往世尊所。頭¶
面禮足在一面住。白世尊言。於世尊有摩訶¶
羅比丘。斫大樹臥四道頭。此樹是我舍。¶
於今向寒竹園葉落。將此兒子當向何所。時¶
世尊以大慈悲告語一天將此樹神安隱所宜。¶
使過大寒。彼國街巷無不聞者。皆傳此摩訶¶
羅比丘四徼道頭。斫大樹臥持用作堂舍。彼¶
諸長者聞此已。皆嫌比丘所作。此諸釋子比¶
丘皆言精進不犯嬈人。而斫此大白楊樹。持¶
用作堂舍。與我俗人當有何異。時頭陀沙門¶
聞此不馨問。往白世尊。世尊知而告此摩訶¶
羅比丘曰。汝實斫此樹耶。時摩訶羅比丘內¶
懷慚愧外則恥眾。右膝著地叉手白世尊言。¶
審然世尊。世尊告曰。汝為比丘常當慈心。云¶
何斫伐四徼道神祀大樹。持用作堂舍。世尊¶
以無數方便誨責。集和合僧備十功德。佛為¶
沙門結戒。摩訶羅比丘起大堂舍。僧伽婆施¶
沙。若起堂舍當呼持法比丘。并呼檀越。持法¶
比丘來當語尺丈不使增減。若摩訶羅比丘¶
起大堂不呼持法比丘及檀越。自用意作者。¶
僧伽婆施沙(量從檀越也)。¶

佛世尊在羅閱祇耆闍崛山。爾時王頻毘娑¶
羅告御車者。汝往嚴駕羽寶車。我欲往世尊¶
所禮拜世尊。時御使即往嚴駕車。來詣¶
王門白王勅嚴羽寶車。今以在外。時王頻¶
婆(光澤)娑羅(第一)乘羽寶車。出羅閱城。詣耆闍
<pb:KR6k0045_T_004-0867a>¶
崛山。往世尊所。下車上山。剎利王法却五威¶
儀。解劍却蓋脫珠冠。去王柄拂及金鏤屣。從¶
人留後少將步人。前至佛所。頭面禮足在一¶
面坐。其諸從人中有禮佛者。揖讓者。有合手¶
擎者。有遙觀佛者。爾時世尊。與王說法。諸¶
人寂然無聲。時王頻婆娑羅。聞佛說法。即¶
從坐起。右膝著地偏袒右肩。叉手白世尊言。¶
明日設淨微食。願世尊及僧臨顧。須臾世尊¶
默然受。頻婆娑羅請。時王見世尊默然可。¶
從坐起頭面禮足。繞佛三匝而去。還詣所在。¶
即於其夜具好飲食敷好坐具。告一傍臣。汝¶
往世尊所。持我名字問訊世尊。飲食已辦。今¶
正是時。此臣受王教已往詣佛所。頭面禮¶
足而白世尊。飲食已辦。今正是時。爾時世尊¶
到時著衣持鉢。及比丘僧往詣王宮。各次第¶
坐。時王頻婆娑羅見佛比丘僧坐定。自行¶
澡水次行種種飲食。自手斟酌不以為勞。眾¶
食已訖。王在一面坐。須臾從坐起叉手向佛。¶
白世尊言。願世尊及比丘僧受我夏坐。於此¶
羅閱祇城。近為世尊立一講堂。尺量應法戶¶
東向西壁。大牖門戶端直。復為比丘僧起五¶
百房。五百床。五百領薦席。五百拘遙枕各五¶
百。有好供具香粳米。王藏中有病瘦醫藥。持¶
用供佛及比丘僧。時世尊默然可王所說。時¶
世尊與王達嚫。梵志事火(終身恒續不從他求也)續為目¶
佉(門也向也前也首也)梵經四部。¶

#+BEGIN_VERSE
「　章句為首
　諸人民中
　以王為首¶
　眾水流河
　以海為首
　星列空中¶
　月為其首
　眾熱之中
　以日為首
<pb:KR6k0045_T_004-0867b>¶
　上下四域
　所有非方
　兩足人天¶
　三佛為首
#+END_VERSE
」¶

世尊如是說達嚫已還去。食後世尊因此事¶
集和合僧。告諸比丘。此比丘王者種把持人¶
民為一切主。住大土界。為國事得大力勢。此¶
王見四道神樹猶不斫作講堂。作講堂不過¶
量。善量善度戶向東方西壁。窓牖門戶正直。¶
何故比丘不限作舍。¶

佛世尊在羅閱祇迦蘭陀竹園。當爾時尊者¶
比丘名陀[驃*寸]末路子。王舍城知分處食。知分¶
處床臥。分諸比丘食。不私親友。不選好惡。不¶
畏不癡。次第下次第上等行不違。爾時有¶
名蜜妬路地比丘。次應貧家食。被比丘食惡¶
食。時作是念。我為苦。我為災。我為困。而彼¶
末路子。知已差我食惡食。我當云何報彼怨。¶
作是念無根棄捐謗之。即爾時彼比丘有妹¶
比丘尼。名蜜妬路(姓也)彼比丘尼到彼比丘所。¶
到已接足禮却住一面住已。彼比丘不共語。¶
不讓坐。彼比丘尼便作是念。念我不犯此諸¶
賢耶。不有苦不有過耶。而此諸賢今日不共¶
我語。不讓我坐。諸比丘語妹。汝不知耶。我輩¶
為彼末路子。差我惡食而觸嬈。我汝不助。我¶
以是故不共汝語。不讓汝坐。比丘尼答。我當¶
云何。彼比丘曰。妹汝去至世尊所。作如是白。¶
於此世尊有何平等。有何可貴。陀[驃*寸]末路子。¶
與我共為不淨行棄捐。比丘尼答。云何我當¶
謗真淨比丘。梵行無根本棄捐法。當為此耶。¶
比丘答。汝若不往白佛者。我不與汝坐起言¶
語。比丘尼答。可作是語。但為不噟耳。比丘
<pb:KR6k0045_T_004-0867c>¶
答。汝徐徐來我等先至佛所。汝徐徐來至。爾¶
時諸比丘往至佛所。頭面禮足在一面坐。坐¶
未久比丘尼至。頭面禮足在一面立。白世尊¶
言。於此世尊有何平等。有何可貴。陀[驃*寸]比丘¶
與我共為不淨行棄捐法。爾時同情比丘白¶
世尊言審爾世尊。如比丘尼所言。我等盡知。¶
爾時尊者陀[驃*寸]比丘在世尊後執拂拂佛。時¶
世尊顧謂陀[驃*寸]比丘。如汝於今當復何言。今¶
蜜妬路比丘尼云何平等。有何可貴。陀[驃*寸]¶
比丘與我為不淨行棄捐。陀[驃*寸]比丘白曰。唯¶
如來知。唯世尊知。世尊告曰。汝念陀[驃*寸]。不¶
應引我為證。言唯如來知唯世尊知。若憶為¶
者當言為。若不憶為者當言不為。比丘白佛。¶
不憶也世尊。不憶也如來。爾時世尊。告比丘¶
曰。念陀[驃*寸]比丘所白。此蜜妬路比丘尼自¶
言。有是即是棄捐。世尊說已從坐起。還入靜¶
室。爾時眾比丘見世尊去不久。數責蜜妬路¶
比丘尼。善責誨及同情比丘。汝等頗見陀[驃*寸]¶
比丘過不。何時見云何見。從阿誰聞言見。¶
如是諸比丘數責問其情實。同情比丘答。自¶
用意瞋恚癡。陀[驃*寸]比丘信清淨梵行。眾比丘¶
告。汝等何以自用意瞋恚癡誹謗。今復言陀¶
[驃*寸]比丘信清淨。如是再三責數同情比丘。作¶
是語也。¶

聞如是一時。佛遊羅閱祇竹園迦蘭陀所。當¶
於是時尊者陀[驃*寸]比丘。比丘分飯分付坐席。¶
不自用意。不瞋恚不愚癡。從上至下從下至¶
上。不違威儀。時遇有請值貧寒家。得惡飯食。¶
便生此念。甚苦劇甚厄。此陀[驃*寸]比丘。處
<pb:KR6k0045_T_004-0868a>¶
我等著此間。我等當與生其過。使墮無根棄¶
捐法。以是故。諸賢我瞋恚癡說是語耳。陀[驃*寸]¶
比丘信清淨梵行。爾時世尊。從靜室起。還講¶
堂比丘僧前坐。時諸比丘叉十指向佛。具白世¶
尊言。向者如來入室不久。善責蜜妬路地比¶
丘。汝等云何見何時見。從阿誰聞言見。蜜¶
妬路地言。自用意瞋恚癡。說此語。世尊告曰。¶
云何比丘我本不說此義耶。念陀[驃*寸]比丘所¶
白。蜜妬路比丘尼自言。有是即墮棄捐。時世¶
尊因此事備十功德。佛為沙門結戒。若比丘¶
僧嫉妬謗彼清淨比丘。不犯無根棄捐法。誹¶
謗我當墮此失梵行。若於後時被責數言無¶
根棄捐。謗比丘不改者。僧伽婆施沙。¶

佛世尊遊羅閱城耆闍崛山。當於爾時。尊者¶
陀[驃*寸]比丘在一石室止住。彼諸比丘次第教¶
訓比丘尼。時陀[驃*寸]比丘次應教訓比丘尼。時¶
諸比丘尼往至陀[驃*寸]比丘所。時諸蜜妬路地¶
同情比丘。以前飲食怨故。常求過失。伺比丘¶
尼出入。石室諸比丘在一石龕中。遙看便生¶
是念。是諸比丘尼乍出乍入。此陀[驃*寸]比丘必¶
當牽捉。與共私語。各共相語。此必然不疑。便¶
告諸比丘。彼闇鈍比丘便信此語。頭陀比丘¶
聞是語已。各懷不樂。往具白世尊。時世尊緣¶
是事。集和合僧備十功德。佛為沙門結戒。若¶
比丘憎妬嫉彼清淨比丘。謗墮淨行。伺¶
小小過不犯棄捐。言犯棄捐。若於後時被責¶
數還悔者可。若不悔者故伺小小過。為作大¶
過者。僧伽婆施沙。¶

佛世尊遊羅閱城耆闍崛山。時尊者舍利弗
<pb:KR6k0045_T_004-0868b>¶
摩訶目揵連平旦著衣持鉢。從耆闍崛山入¶
羅閱城分衛。道逢暴雨。入石室避雨。有牧牛¶
女人先入中避雨。臥夢失精。舍利弗等見即¶
尋出去。時瞿婆離比丘調達弟子。見舍利弗¶
目揵連出。尋入石室見此女人。便生念言。此¶
舍利弗目連必與此女人為不淨行。時瞿¶
婆離入城。語諸比丘。諸君常言舍利弗目揵¶
連污清淨行。我向者具見此事。諸比丘不知¶
當何答。往白世尊。世尊告曰。此癡人成大重¶
罪。清淨比丘淨行以無根本棄捐謗。此癡人¶
長夜受苦墮地獄。時瞿婆離比丘往詣佛所。¶
頭面禮足在一面坐。世尊告瞿婆離。瞿婆離¶
比丘。汝宜及時悔心。向舍利弗目揵連。何以¶
故。此等梵行全。瞿婆離白佛。知如來信彼人¶
意淨。但為眼見舍利弗目揵連為惡。世尊復¶
再語瞿婆離。瞿婆離。汝宜及時悔心。向舍利¶
弗目揵連。何以故。此等梵行全。瞿婆離白佛。¶
知如來信舍利弗等。但為眼見舍利弗目揵¶
連為惡。佛如是三語瞿婆離。瞿婆離。汝宜及¶
時悔心。向舍利弗目揵連何以故。此等梵行¶
全。瞿婆離白佛。知如來信彼人意淨。但為眼¶
見舍利弗目揵連為惡。時瞿婆離比丘佛三¶
語不受。便從坐起而去。去不久身體生瘡。狀¶
如芥子。漸漸長大。轉如豍豆行如大豆。轉如¶
雌豆。(如棗核許)轉如阿摩勒果。轉如鞞路(如百子瓠)潰¶
爛一切身膿血流出。時瞿婆離比丘即夜命¶
斷。墮婆曇暮地獄。即夜有一天來至佛所。¶
頭面禮足在一面立。白世尊言。瞿婆離(牧牛)比¶
丘起惡意。向舍利弗目揵連謗言犯梵行。墮
<pb:KR6k0045_T_004-0868c>¶
摩訶婆曇暮地獄。白佛世尊已。禮足沒還天¶
上。佛告諸比丘。昨夜有天來至我所。頭面禮¶
足在一面住。白我言。瞿婆離比丘起惡意。向¶
舍利弗目揵連謗言犯梵行。死墮婆曇暮大¶
地獄。此比丘因小事作。大誹謗清淨比丘梵¶
行。若比丘作是誹謗者。僧伽婆施沙。時世尊¶
告諸比丘。欲聞婆曇暮大地獄眾生壽命¶
長短不。今正是時。願世尊說婆曇摩大地獄。¶
諸比丘聞當承受奉行。譬如比丘摩竭大斗¶
十二斛。胡麻子簞盛滿麻子上使成峰。有¶
人百年取一麻子。諸比丘尚可數知。麻子之¶
數無知。阿浮地獄人命不可數知如二十無¶
實地獄。不如一空無實地獄。如二十空無實¶
地獄。不如一喚呼地獄。如二十喚呼地獄。不¶
如一駛河地獄。如二十駛河地獄。不如一¶
須揵提地獄。如二十須揵提(甚香)地獄。不如¶
一摩頭揵提地獄(蒲陶酒香)如二十摩頭揵提¶
地獄。不如一優婆羅地獄。如二十優波羅地¶
獄。不如一拘勿豆地獄。如二十拘勿豆地獄。¶
不如一分陀離地獄。如二十分陀離地獄。不¶
如一婆曇摩地獄。彼瞿婆離比丘調達弟子。¶
謗舍利弗目揵連而生其中。¶
鼻奈耶卷第四
<pb:KR6k0045_T_004-0869a>¶

