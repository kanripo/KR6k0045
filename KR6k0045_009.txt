# -*- mode: mandoku-view; -*-
#+DATE: 2016-06-08 12:00
#+TITLE: 鼻奈耶
#+PROPERTY: CBETA_ID T24n1464
#+PROPERTY: ID KR6k0045
#+PROPERTY: SOURCE Taisho Tripitaka Vol. 24, No. 1464
#+PROPERTY: VOL 24
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6k0045_T_009-0887b> ¶¶¶¶¶¶¶¶¶¶¶¶
#+PROPERTY: JUAN 9
¶
¶
鼻奈耶卷第九¶
¶
姚秦涼州沙門竺佛念譯¶

佛世尊遊舍衛國祇樹給孤獨園。波斯匿¶
大臣伊沙多富蘭那㩉跋提見諦人，將諸比¶
丘往看軍馬。諸比丘亦有親里在軍馬中，留¶
比丘住三日。諸長者見，自相謂言：「此沙門釋¶
子出家為道，必當傳彼此語。」十二法比丘聞，¶
往白世尊。世尊告曰：「若比丘在軍中，不得過¶
再宿，若過者墮。」拘薩羅波斯匿王講武戲軍，¶
諸比丘往看。諸長者見，自相謂言：「此沙門釋¶
子非其所習而來觀看。」十二法比丘聞，往白¶
世尊。世尊告曰：「若比丘，講武戲軍、若觀¶
鹵簿幢麾者，墮。」¶

佛世尊遊舍衛國祇樹給孤獨園。時六群比
<pb:KR6k0045_T_009-0887c>¶
丘常與十七群比丘共諍。六群比丘自恃豪¶
姓，打十七群比丘。諸長者見，自相謂言：「云¶
何比丘比丘自相打？」十二法比丘聞，往具白¶
世尊。世尊告曰：「若比丘瞋比丘，打者，墮。」時六¶
群比丘瞋，舉杖相恐，以手相搏。十二法比丘¶
見，往白世尊。世尊告曰：「若比丘，不得舉杖相¶
恐，以手相搏為者，墮。」¶

佛世尊遊舍衛國祇樹給孤獨園。時跋難陀¶
弟難陀語跋難陀弟子言：「我欲有所至，可¶
逐我到彼。」便然共往。路逢一女人，難陀便將¶
猥處為不淨行。跋難陀弟子見，還語諸比¶
丘。諸比丘往白世尊。世尊因此事，集和合僧，¶
備十功德，佛為沙門結戒：「若比丘見犯罪藏¶
匿經一宿者，波逸提。」¶

佛世尊遊舍衛國祇樹給孤獨園。時跋難陀¶
釋子便作是念：「此弟子辱我小弟，今當報之。」¶
便語弟子言：「我欲有所至，著衣持鉢隨我來，¶
亦當語檀越好供養汝。」即相隨去。處處將行，¶
從一家至一家。視日欲中撾犍搥，時過便¶
語弟子：「汝還舍衛，我不喜與汝共行。」即還向¶
祇洹，日已過中，比丘食已竟。即往白世尊。¶
世尊告曰：「若比丘語比丘，作是言：『我欲有¶
所至，共我到彼，當語檀越好供養汝。』將去之¶
後復作是語：『汝去。比丘！我不喜與汝共行，我¶
樂獨行。』作如是調誑者，墮。」(非上難陀，同字耳)¶

佛世尊遊舍衛國祇樹給孤獨園。佛從舍衛¶
欲詣拘薩羅界，中道無有村落，依止一山宿。¶
有一摩訶羅比丘，負大腐木來欲然火。有黑¶
虺蛇木中來出，比丘怖懼便失聲喚。諸比
<pb:KR6k0045_T_009-0888a>¶
丘聞，謂為被賊，即前問：「何以驚喚？」比丘如事¶
答。諸比丘往白世尊。世尊告曰：「若比丘不病，¶
於露地聚薪草牛屎糠樹葉用然火者。若自然、教¶
他然者，墮。」¶

佛世尊遊舍衛國祇樹給孤獨園。時尊者舍¶
利弗來辭佛及比丘僧，欲六十日普行分衛。¶
時迦羅檀提比丘聞舍利弗欲六十日普行¶
分衛，即來詣佛所，頭面禮足在一面坐。迦羅¶
檀提白世尊言：「尊者舍利弗懈慢，不辭別世¶
尊及比丘僧，欲於人間普行分衛。」時世尊即¶
勅一比丘僧：「汝往詣舍利弗所，『世尊來呼。』」¶
時比丘即從坐起，頭面禮足而去，詣舍利弗¶
所：「世尊使我來呼舍利弗。」舍利弗與此比丘¶
詣如來所，頭面禮足在一面坐。世尊告舍利¶
弗言舍利弗：「汝向者去不久，有此比丘來言：『舍利¶
弗不辭佛及比丘僧，欲於人間普行分衛。』」舍¶
利弗白佛言：「所周行處未曾失旨，無不辭眾¶
而行。但此比丘所白事誤。譬如氂牛截兩¶
角却，將人間行，無復觝突人意。我亦如是，未¶
曾懈慢，不辭眾而行。譬如此地舍容穢惡，¶
大小行地亦不作此言：『當載此置此。』我亦如¶
是，與地無異，豈當懈慢不辭眾而行？」時迦羅¶
檀提比丘從坐起，禮舍利弗足悔過：「舍利弗！¶
悔過，願恕。我如癡不及，我今云何謗舍利弗¶
淨行？我自前犯此妄語，願舍利弗受我悔過。」¶
時世尊告舍利弗言：「時受悔過，勿令此比丘¶
於此座上頭破七分。」時舍利弗承佛教，即受¶
其悔過。世尊告曰：「若比丘，僧常法辭比¶
丘僧，僧聽使行。後比丘證言不如法辭比丘
<pb:KR6k0045_T_009-0888b>¶
僧。初可，後違者，墮。」¶

佛世尊遊舍衛國祇樹給孤獨園。時沙彌羅雲¶
舍利弗弟子，夜不聽使房中宿，所向諸房¶
皆不聽宿。唯有一客比丘房無人，羅云於中¶
宿。臥未久復有一客比丘至，言：「汝是沙彌，避¶
我大沙門去。」即牽曳出。時羅云墮淚，行詣如¶
來廁。入廁屋，持如來一隻屐枕頭如眠。有一¶
惡蛇常居此廁，先出求食，中夜暴風雨，蛇走¶
來趣廁。諸佛常法，夜三時觀眾生，誰應得度？¶
見羅云正爾當為惡蛇所害。時世尊即以三¶
昧力往至廁上，時如來三彈指，羅云即覺。世¶
尊問：「汝是誰？」沙彌答：「是羅云。」世尊問：「何以於¶
此眠？」羅云具白世尊。時如來右肘擁羅云¶
頭，將至石室。平旦世尊集和合僧，告諸比丘¶
言：「此沙彌無父無母，唯仰和尚阿闍梨隨¶
時看視。不看者，誰當看？從今以往，聽沙彌與¶
大比丘再宿，過者墮。」¶

佛世尊遊舍衛國祇樹給孤獨園。時闡怒比丘¶
生此惡念。觀如來說法。我悉知犯。此惡法者¶
不足以為罪。眾多比丘聞闡怒比丘生此¶
惡念：「觀如來說法，我悉知，犯惡法者不足為¶
罪。」時眾多比丘往至闡怒比丘所，語闡怒比¶
丘言：「審有是語：『觀如來說法我悉知，犯惡法¶
者不足為罪。』耶？」闡怒答言：「此事信然。¶
世尊說法我悉知，犯惡法者不足為罪。」諸比¶
丘語：「止止。闡怒！莫作是語，亦莫謗如來。謗如¶
來者，現世不得善。世尊無數方便說犯惡罪。¶
汝今闡怒捨此倒見。」諸比丘諫而不肯隨，諸¶
比丘不知當云何，往白世尊。世尊告曰：「若比
<pb:KR6k0045_T_009-0888c>¶
丘生此惡念：『觀如來說法我悉知，犯惡事者¶
不足為罪。』善比丘再三諫，從諫者可，不從諫¶
者墮。」¶

佛世尊遊舍衛國祇樹給孤獨園。時闡怒比丘¶
故習惡見，不親近比丘僧，與六群比丘為伴，¶
受六群教。諸比丘見，往白世尊。世尊告曰：「若¶
比丘習惡見，已擯出，若與坐臥、言語者，墮。」¶

佛世尊遊舍衛國祇樹給孤獨園。時尊者目¶
犍連有二沙彌，不持戒、習惡法，在祇洹外¶
各各為惡。諸比丘見，語沙彌言：「世尊無數方¶
便說婬不淨，向婬念婬、婬意熾盛婬之惡露。¶
汝等云何習此不淨？」時沙彌答：「我等亦見如¶
來說法，其習婬者無有罪。」諸比丘復語：「汝為¶
沙彌，莫作是語，言：『世尊說法犯婬無罪。』莫謗¶
如來，其謗如來現身不得善。汝今沙彌，可捨¶
惡見。」時沙彌不從比丘諫。諸比丘不知云何，¶
往白世尊。世尊告曰：「若沙彌作是語：『如來說¶
法犯婬無罪。』時比丘來諫：『汝沙彌莫作是語：¶
「世尊說法犯婬無罪。」莫謗如來，謗如來者現¶
身不善。』若沙彌從諫者善，不從者比丘當語¶
沙彌作是語：『從今以往不得禮如來世尊，亦¶
不得逐比丘行。如諸沙彌，應得與大比丘再¶
宿，汝今無。汝今徙去，不復得住此。』若¶
比丘知此沙彌以被擯，將行作使、若同止一¶
宿者，墮。」¶

佛世尊遊舍衛國祇樹給孤獨園。時毘舍佉¶
無夷羅母著百種金瓔珞，往詣世尊所。毘舍¶
佉無夷羅母中道便作是念：「我今往見世尊，¶
著瓔珞非我禮。」即脫瓔珞，白㲲裹，付一婢
<pb:KR6k0045_T_009-0889a>¶
使。持無夷羅母先禮佛足在一面坐。時世¶
尊與說種種微妙法。說法已即從坐起，禮佛¶
而去。時此婢使忘金瓔珞。時阿難見，即取舉¶
之。便懷狐疑：「我不犯墮婆？」即白世尊。世尊告¶
曰：「若比丘手捉金寶瓔珞、若教人取者，墮。除¶
其僧園中得金寶。當遍令無人取者，停九十¶
日。停九十日復令無人取者，停三歲。復令無¶
人取者，以供僧事。若三歲後有主來索者，持¶
僧物償。此是應取。」¶

佛遊舍衛國祇樹給孤獨園。時六群比¶
丘不染新衣而著。諸長者見，自相謂言：「此沙¶
門釋子出家學道，不染衣而著，與俗人何異？」¶
十二法比丘聞，往白世尊。世尊告曰：「若比丘¶
得新衣，當染作三色，青、皂、木蘭。若比丘不染¶
作三色青皂木蘭者，墮。」¶

佛世尊遊舍衛國祇樹給孤獨園。王波斯匿¶
別作浴室，問諸阿逸：「今日應浴不？」諸比丘答¶
：「今日應浴。」王語比丘：「於我浴室浴。」諸比¶
丘，或早食時浴、或食後浴、或夜浴。波斯匿王¶
夜來欲浴，諸比丘洗，王不得浴。竟夜欲曉，方¶
乃得浴。王便作是念：「我不得見如來即還城¶
者，非是我宜。」時王波斯匿即詣佛所，頭面作¶
禮在一面坐。佛知而問王：「時猶未曉，王從何¶
來？」王具白世尊。時佛為王說種種法，默然住。¶
王聞說法已，即從坐起，頭面禮足而去。世尊¶
見王去不久，集和合僧，備十功德，佛世尊與沙¶
門結戒：「若比丘半月一浴，過者波逸提。此¶
應時春後一月、半歲前一月，此應得浴。除其¶
熱風雨、僧作、著路行，此常得浴。」(六十竟)
<pb:KR6k0045_T_009-0889b>¶

佛世尊遊鞞舍梨獼猴江石臺所。當於爾¶
時鞞舍梨諸童子等在城門裏而射，筈筈相¶
拄。時尊者迦留陀夷平旦著衣持鉢入鞞舍¶
梨分衛，遙見諸童子共射筈筈相續，即往詣¶
射所，語童子言：「汝等共射雖為奇特，不如我¶
工。」諸童子即授弓箭。迦留陀夷問：「欲使我射¶
何物？」當於爾時有一鵄在上飛，諸童子¶
言：「仰射此鳥。」迦留陀夷即以四角叉箭射鵄，¶
叉箭叉鵄令住空不得飛。童子復言：「不殺此¶
鳥，何以為巧？」迦留陀夷問：「欲射何處？」童¶
子言：「射右眼。」即射右眼，鳥墮地死。諸童子往¶
白世尊。世尊告曰：「若比丘斷眾生命者，墮。」(佛及¶
洴沙王、迦留陀夷三人，無比射也)¶

佛世尊遊舍衛國祇樹給孤獨園。六群比丘常¶
與十七群比丘爭，二群共著道行。六群¶
比丘語十七群比丘言：「汝等前行蹈蟲殺，¶
犯貝逸提。可時來向我悔過。」時此十七群比¶
丘即向悔過。諸十二法比丘聞，往白世尊。世¶
尊告曰：「若比丘不殺蟲，證言殺蟲者，墮。」¶

佛世尊遊舍衛國祇樹給孤獨園。諸比丘在¶
靜室坐禪，時天甚熱各各欲睡。諸比丘以指¶
相挃，驚禪比丘，覺次，復以指挃口中。諸十¶
二法比丘往白世尊。世尊告曰：「若比丘禪，以¶
指挃驚，覺次，復以指挃口中者，墮。」¶

佛遊舍衛國祇樹給孤獨園。時諸比丘¶
在靜室坐禪，時天甚熱各各欲睡。時比丘¶
以水相灑，驚禪比丘。比丘往白世尊。世尊告¶
曰：「若比丘，不得以水相灑驚禪者，墮。」¶

佛世尊遊舍衛國祇樹給孤獨園。時尊者阿那
<pb:KR6k0045_T_009-0889c>¶
律在拘薩羅界夏坐，夏坐已著衣持鉢詣舍¶
衛國。中道過一聚，問中人：「此間得止宿不？」人¶
指示一寡婦家：「此中得住。」尊者阿那律即往¶
此家，語言：「大妹！此間得住不？」阿那律面首白¶
淨，婦人見婬意起，答言：「得宿。」即與淨掃房室¶
敷床使坐在內，辦種種飲食。日已向暮，持水¶
來洗手，持食來：「沙門可食。」阿那律答：「我今一¶
食，不向暮飯。」婦人便作是念：「今雖不食，暮必¶
與我臥。」更好布床使臥。婦人自食已，然油明¶
燈。時此婦人即床頭立，前牽引阿那律衣裳，¶
欲作不淨行。阿那律答：「梵行淨，不得從汝意。¶
世尊無數方便說婬不淨，向婬念婬、婬意熾¶
盛。」婦人竟夜擾阿那律。婦人便作是念：「此必¶
清淨沙門，非不淨人。」便心開意解，向阿那律。¶
阿那律為說種種深法，即時婦人壞二十億¶
惡，得須陀洹，見諦得果。即從坐起，頭面禮阿¶
那律足：「我今日已往歸佛歸法歸比丘僧，聽¶
為優婆夷，盡命不殺生。願尊者阿那律受我¶
請，於此間食。」阿那律默然受請。婦人入內辦¶
種種食，行清淨水，手自授食。食已行水，在前¶
長跪白阿那律言：「盡命受我請衣被飲食床臥¶
病瘦醫藥。」阿那律默然受請。阿那律為說法¶
已，即從坐起而去，詣舍衛國至世尊所，頭面¶
禮足在一面坐。佛問阿那律：「於夏坐中無所¶
乏少婆？」阿那律白佛：「無所乏少。」時阿那律以
<pb:KR6k0045_T_009-0890a>¶
此事具白世尊。世尊告曰：「阿那律！譬如四毒¶
蛇同一室住，寧與惡蛇同處，不與女人同床¶
坐。譬如有明人，王教令之：『守此四蛇，食飲不¶
失時節。若一蛇瞋，殺汝不疑。』語此人：『從汝所¶
宜。』時此人便捨去，復值五拔刀賊欲殺。云何¶
阿那律！此人畏四蛇得脫，復值五賊。越得免¶
之，復值六怨家常伺其便，今適相逢殺汝不¶
疑。復得脫去，前有空舍欲入中藏，見舍空無¶
所有，捫摸四壁值瓶器皆空。有一人來語此¶
人言：『今有賊來可避去。』適出門遇賊。復¶
得免去，前值山水流駛，墮水死者無數人，所¶
立處復有狼虎欲來害人，意欲渡水無有舟¶
船，便作此念：『我以何方便得渡此水？』即收¶
草木縛以為筏，手足掊水，得到彼岸，得脫四¶
蛇、五賊、六怨家、空舍賊，山水虎狼得渡，婆羅¶
門得活。」佛告阿那律：「所以引喻者，當解此義。¶
蛇所居，以喻此身。肥白好，由父母得長，此¶
亦無常是壞敗法。四蛇者，是四大，地界水火¶
風界各各增，則死不疑。五賊者，喻五陰，色痛¶
想行識。六怨家者，喻六入。空聚者，喻六情，眼¶
耳鼻舌身意處。觀眼眼空，觀耳鼻舌身心心¶
空。出門見賊者，外六塵。山水者，四使，欲界¶
欲使、不可使、癡使、見使。河水者，三愛者是，欲¶
愛、色愛、無色愛。所住處有虎狼者，謂五道生¶
死。渡彼岸者，謂涅槃。筏者，八聖道。手足¶
掊水者，是勇猛。婆羅門得活者，謂如來、無¶
所著、等正覺。」佛告阿那律：「我與汝等勤苦學¶
道，正可爾耳。是以之故，阿練兒常處樹下空¶
處禪思莫懈。」時世尊因此事為沙門結戒：「若
<pb:KR6k0045_T_009-0890b>¶
比丘與婦人同共室宿者，墮。」¶

佛世尊遊白善山，時佛中夜起室前經行。時¶
須那剎多比丘刕掣子反被拘執，來恐世¶
尊曰：「我天地大神，汝避我去。」世尊告曰：「十八¶
億魔來恐我，不能動一毛，豈當畏反被拘執¶
來恐我耶？」明旦世尊告諸比丘：「若比丘自¶
恐人、教人恐者，墮。」¶

佛世尊遊舍衛國祇樹給孤獨園。時六群比¶
丘取十七群比丘衣鉢藏，揵槌以鳴，比丘僧¶
人坐，十七群比丘索衣鉢不知所在。比丘僧¶
會罷，還其衣鉢。十七群比丘語：「汝為沙門，何¶
以盜人衣鉢？」六群比丘答：「戲耳，不盜。」諸比丘¶
聞，往白世尊。世尊告曰：「若比丘戲藏衣鉢戶¶
鑰鍼筒革屣及種種物，自戲藏、若教他人藏者，¶
墮。」¶

佛世尊遊舍衛國祇樹給孤獨園。時跋難陀¶
釋子賒賣衣與比丘尼，後從借著。既著衣壞，¶
復責他直。十二法比丘聞，往白世尊。世尊告¶
曰：「若比丘賒賣衣與比丘、若比丘尼、式叉摩¶
尼、沙彌、沙彌尼，還借著。既著衣壞，復責其直¶
者，墮。」¶

佛世尊遊舍衛國祇樹給孤獨園。時尊者摩¶
訶拘致羅從拘薩羅國來至舍衛國，中路依他¶
聚宿。爾時村中夫婦共鬪，時婦逃走。尊者摩¶
訶拘絺平旦著衣持鉢出此村詣舍衛國，道¶
逢此婦人，問：「沙門欲何所至？」答言：「至舍衛國。」¶
婦人語沙門言：「貪為伴至舍衛國。」答言：「隨意。」¶
時夫覓婦不知所在，逢一人隨道來，即問行¶
人：「頗見有婦人西向行耶？」行人答言：「有一婦
<pb:KR6k0045_T_009-0890c>¶
人共一沙門西去。」即瞋恚往逐，捉得沙門：「汝¶
為比丘，將我婦欲何所至？」時比丘答：「我不將¶
行，此自著路行。」即熟打沙門，放使去。至舍衛¶
國，向諸比丘說。諸比丘往白世尊。世尊告曰：¶
「若比丘與婦人同道行，從一村至一村者，墮。」¶

佛世尊遊王舍城迦蘭陀竹園所。慈地比丘數數¶
證尊者達婆犯僧伽婆尸沙。諸比丘聞，往¶
白世尊。世尊集和合僧，備十功德，佛為沙門¶
結戒：「若比丘證言犯無根僧伽婆尸沙法¶
者，貝逸提。」¶

佛遊舍衛國祇樹給孤獨園。有一比丘從拘¶
薩羅詣舍衛國，中道至𡂠羅園，與群賊相值。¶
即問諸賊：「君何所至？」答言：「至舍衛國。」沙門語：¶
「相貪為伴。」即與為伴。至舍衛國，賊不著大道¶
行，為邏護人所捉。邏人語群賊言：「此沙門¶
亦作賊耶？」答言：「亦作賊，最是魁首。」即將詣¶
耆老所，具陳事狀。耆老心好道德，言：「此沙門¶
釋子終不作賊，放使去，莫復更爾。」此比丘至¶
舍衛國，語諸比丘。諸比丘往白世尊。世尊告¶
曰：「若比丘知群賊與共行，從一村至一村者，¶
墮。」¶

佛世尊遊王舍城迦蘭陀竹園所。爾時尊者¶
大目犍連將羅閱城內十餘童子為道，集諸¶
年少沙彌七八十人，年未滿二十，次第授具¶
足戒。竹園門外諸沙彌少氣多飢，喚呼索食。¶
世尊知而問阿難：「喚呼涕泣者誰？」阿難白佛：¶
「尊者目犍連在外授諸沙彌七八十人具足¶
戒。飢不得食，是以喚呼。」世尊知而問目犍¶
連：「年未滿二十，汝授具足戒耶？」答：「審爾。世尊！」
<pb:KR6k0045_T_009-0891a>¶
世尊告曰：「年未滿二十者，不耐寒熱飢渴，亦¶
不堪行道。年滿二十者，耐寒熱飢渴，復能行¶
道。若比丘沙彌年未滿二十授具足戒者，墮。¶
若受具足戒則非得戒，授者諸沙門犯慚愧¶
罪。」¶

佛世尊遊舍衛國祇樹給孤獨園。時六群比¶
丘自手掘地，復教人掘地。諸長者見，自相謂¶
言：「此沙門釋子云何自手掘地，復教人掘地。¶
與耕人何異？」諸十二法比丘聞，往白世尊。世¶
尊告曰：「若比丘自手掘地、若教人掘是地¶
者，墮。」¶

佛世尊遊舍衛國祇樹給孤獨園。有一長者請佛¶
及比丘僧夏坐四月，供養供給衣裳飯食病¶
瘦醫藥。諸比丘往詣長者所請夏坐四月病¶
瘦醫藥，或有比丘長請四月外者。諸長者見，¶
自相謂言：「我等許比丘齊四月裏，更無餘調。」¶
十二法比丘聞，往白世尊。世尊告曰：「若比丘¶
受四月夏坐，往請衣裳病瘦醫藥，除其長請、¶
或時有別請、或卒一日請，若長請物者，¶
墮。」¶

佛世尊遊舍衛國祇樹給孤獨園。時十五日¶
撾犍搥，比丘僧集說戒。尊者闡怒語諸比丘：¶
「我不學此戒。當先問博學毘尼法師，此戒有¶
何義？」諸比丘不知當云何答，往白世尊。世尊¶
告曰：「若比丘說戒日便作是言：『我不學此¶
戒。當先問博學毘尼法師，此戒有何義？』者，墮。」¶
世尊告諸比丘：「若不解戒，當問比丘、博¶
學毘尼法師，此不犯。」¶

佛世尊遊拘舍彌瞿師羅園。拘舍彌比丘喜
<pb:KR6k0045_T_009-0891b>¶
鬪諍訟罵詈誹謗。時六群比丘自相謂言：「此¶
等比丘罵詈誹謗，我等誦習，明日向說之。」十¶
二法比丘聞，往白世尊。世尊告曰：「若比丘共¶
諍，默然誦習，明日向說者，墮。」¶

佛世尊遊拘舍彌瞿師羅園。時拘舍彌比丘¶
集二十僧，於中悔過。時六群比丘自相謂言：¶
「我等默起去，使不得悔過。」即從坐起去。¶
十二法比丘往白世尊。世尊告曰：「若比丘，比¶
丘僧斷事未竟默然起去，不囑比坐比丘者，¶
墮。」¶

佛遊王舍城耆闍崛山。時六群比丘於¶
大眾中高聲大喚擾亂諸比丘。十二法比丘聞，¶
往白世尊。世尊告曰：「若比丘，不得高聲大喚¶
擾亂人。若擾亂者，墮。」¶

佛世尊遊舍衛國祇樹給孤獨園。時尊者海¶
從拘薩羅至𡂠祇多國。去𡂠祇多國不遠，有¶
龍名阿末提吐，於中住。凶惡暴虐，人不得到¶
其處，象馬駝牛驢皆不得到，鳥亦不得在上¶
飛。時尊者𡂠揭鬘平旦著衣持鉢入𡂠祇¶
多國分衛。聞去城不遠，有龍名阿末提吐，兇¶
惡暴虐，人不得到其處，象馬駝牛驢皆不得¶
到其處，鳥亦不在上飛。分衛已還出城，¶
舉衣鉢洗足舉坐布著肩上，往詣龍所。樹下¶
先三震，拂敷尼師壇，結跏趺坐。阿末提¶
吐龍聞袈裟臭，即大瞋恚來。尊者海即入三¶
昧。時龍放雷雨霹靂，尊者𡂠揭化雨霹靂成¶
優鉢羅、鉢曇摩、拘物陀、分陀利。時龍復雨蛇¶
蠆龜鼈，尊者𡂠揭化蛇作青蓮傅飾，化蠆¶
成薝蔔鬚，化龜鼈為百葉華時。龍復雨擲
<pb:KR6k0045_T_009-0891c>¶
牟刀戟，海化成甘蔗石蜜蒲萄，取而食之。時¶
龍便作是念：「此必大神人，欲度我故來坐此¶
耳。」時龍心開意解，不懷瞋恚，捨形化作婆羅¶
門，來至海前，頭面禮足叉手白言：「我歸於君。」¶
海答言：「汝莫歸我，如我歸佛歸法歸比丘僧，¶
汝當從我。」時龍叉手受教，「正爾歸佛歸法歸¶
比丘僧，聽為優婆塞，從今日始盡命不殺生。」¶
時國界人民聞海降此惡龍，長者婆羅門聞¶
爭來供。比丘僧𡂠揭漸漸來至舍衛國祇¶
樹給孤獨園。有一優婆夷，聞𡂠揭來至，別¶
請一日供養。平旦𡂠揭著衣持鉢至此優婆¶
夷家。是優婆夷見坐已定，頭面禮足，行清淨¶
水，自手斟酌布種種食。海語優婆夷言：「大妹！¶
行來渴，有漿水不？」優婆夷便作是念：「若當與¶
黑石蜜蒲萄漿苦酒漿者，恐發腹內風。」即盛¶
酒似水、亦如水味。時𡂠揭不味而飲。優婆夷¶
行水訖，在前聽法。𡂠揭說法，說法已便去。¶
至祇洹兩門間，酒氣始發醉不能前，臥於¶
道側，三衣鉢鉢囊錫杖各在一處。佛知而告¶
阿難曰：「汝著衣來，共出祇洹觀。」時世尊將阿¶
難出祇桓門，遙見𡂠揭醉臥路側，三衣鉢¶
囊錫杖各在一處。世尊知而故問阿難曰：¶
「此是何人？」阿難白佛：「尊者𡂠揭。」世尊告阿難¶
曰：「汝還祇洹，告諸比丘盡來會此。」時阿難敬¶
承佛教，即入祇洹召諸比丘，將至門外。時¶
世尊告諸比丘：「云何比丘！頗見聞知𡂠揭比¶
丘降惡龍不？」見者言見，聞者言聞。世尊告曰：¶
「云何比丘！如今此人使降一蝦蟇不能？而降¶
惡龍？」諸比丘對：「不能。世尊。」世尊告曰：「如是比
<pb:KR6k0045_T_009-0892a>¶
丘！此飲酒之大失。諸比丘！從今以往不得飲¶
酒甞酒。飲酒甞酒者，墮。漿有八種：蒲萄漿、甘¶
蔗漿、柿漿、梨漿、㮏漿、煮麥漿、麴漿(苦酒)、華漿。取¶
要言之，其漿似酒、亦如酒味，飲而醉者，世尊¶
曰皆不得飲。其漿似酒、亦如酒味、飲而不醉¶
者，世尊曰得飲。其漿不似酒味、不似酒，飲而¶
醉者，世尊曰亦不得飲。其漿不似酒、亦不如¶
酒味，飲而不醉者，世尊曰得飲。」(八漿皆中前飲，其漿中後¶
不得飲)¶

佛世尊遊舍衛國祇樹給孤獨園。時迦留陀¶
夷以得阿羅漢道，便作是念：「我本未得道時，¶
與此六群比丘在此舍衛國，多觸惱諸長者家、¶
多犯諸事。我今當教化用補前愆。」即於舍衛¶
教化九百九十九家，少一不滿千家。其婦得¶
道而夫不得者，不在數；其夫得道婦不得者，¶
亦不在數；夫婦同得者乃數。有一婆羅門，夫¶
婦應從迦留陀夷得道。時迦留陀夷平旦著¶
衣持鉢入舍衛，儐陀跋陀不失次第，至此¶
婆羅門家。時婆羅門出行不在，婆羅門婦閉¶
門在內作食。迦留陀夷即三昧正受，從竈前¶
地中涌出。婆羅門婦見，便作是念：「此必從我¶
乞食。若空中倒懸，我不與食。」迦留陀夷即空¶
中倒懸。婆羅門婦復作是念：「眼大如釜口，我¶
不與食。」時迦留陀夷眼即大如釜口。婆羅門¶
婦復作是念：「若戾口著額上，我不與食。」時迦¶
留陀夷即戾口著額上。婆羅門婦復作是念：¶
「正爾在我前死，我不與食。」迦留陀夷即在前¶
死。婆羅門婦大驚怖言：「此沙門釋子廣有知¶
識，是波斯匿王善知識、末利夫人阿闍梨。備
<pb:KR6k0045_T_009-0892b>¶
當聞於此婆羅門家死，則誅我門族。命當活¶
者，從意所索，不逆其心。」時迦留陀夷小頻申¶
起，婆羅門婦見起復作是念：「著釜燋飯當與¶
其食。」即以杓酌，終不得燋飯，但得好飯，時釜¶
飯流來向鉢。婆羅門婦見此變化，心開意解：¶
「此大神人來此間者，正欲度我，不來求食。」即¶
擎鉢飯授優陀耶。優陀耶答：「妹！不用此飯。可¶
持往施比丘僧。」此婆羅門婦在先佛種善¶
根，語迦留陀夷：「共往。欲持此釜飯，盡飯比丘¶
僧。」優陀耶言：「隨意。」時婆羅門婦負此釜飯詣¶
祇洹，鳴揵搥集比丘僧，以飯施比丘僧。頭¶
面禮迦留陀夷，在一面坐。優陀耶即為說種¶
種法，破二十拘利惡，得須陀洹果。時此婦人¶
已得見諦，頭面禮優陀耶：「從今日始歸佛歸¶
法歸比丘僧，聽為優婆夷，盡命不殺生。」時此¶
婦人頭面禮迦留陀夷足便去。還詣家，語婆¶
羅門言：「尊者迦留陀夷至此分衛，作若干變¶
化，我即釜飯布施。比丘僧與我說法，得須陀¶
洹道。君今及時，可速往聽法。」時婆羅門在先¶
佛種善根，即往詣迦留陀夷所，頭面禮足在¶
一面坐。迦留陀夷與說法，破二十拘利惡，得¶
須陀洹果。時婆羅門得見諦，從坐起，頭面禮¶
足：「從今日始歸佛歸法歸比丘僧，聽為優婆¶
塞，盡命不殺生。」時優婆塞聞說法已，從坐起，¶
頭面禮足而去。到舍，語其婦言：「迦留陀夷最¶
是我等善知識，斷我等生死根、閉地獄門，得¶
度彼岸。所須衣被飲食病瘦醫藥，使此間¶
取。」時婦語婆羅門：「若往請。」即往頭面禮迦留¶
陀夷足，在前白言：「所須衣被飲食病瘦醫
<pb:KR6k0045_T_009-0892c>¶
藥，願到我家取，莫有疑難。」迦留陀夷默然受¶
之，所須常到彼取。此婆羅門唯有一子，即與¶
取婦，呼子與婦二人在前，約勅子言：「若我夫¶
婦死後，汝看迦留陀夷如我在時。」兒跪答言：¶
「奉教。」漸漸後父母死。七日後澡洗著衣，往¶
詣迦留陀夷所，頭面禮足在一面坐，白優陀¶
耶言：「迦留陀夷則是我父母，所須衣被飲食¶
病瘦醫藥，至我家取。」迦留陀夷有所乏少，常¶
往取之。時此婆羅門子出行不在，時有五百¶
賊，外劫人已持財入舍衛城。時群賊中有一¶
魁首，端正無雙。婆羅門子婦屋上遙𨶳，即¶
遣一婢使往語：「可暫顧屈，見造貧舍。」即到其¶
家，與婆羅門子婦為不淨行。尊者迦留陀夷¶
尋亦至舍，即就坐行清淨水，布種種食。食訖¶
復行清淨水，在一面坐，聽說法。說婬之惡露，¶
犯戒墮惡道持戒生天。婆羅門婦便作是念：¶
「此沙門後至，說婬不淨、持戒生天，必當見¶
我為不淨行。又於我夫最為親厚，若當語此¶
事者，罪我不少。」迦留陀夷去後，語此賊師：「此¶
沙門後至，但說婬事，必當見我為不淨行。又¶
於我夫最為親厚，若當告此事者，罪我不少。」¶
賊問：「當云何？」婆羅門婦言：「當取殺。」賊答：「不¶
得殺。」婦人問：「以何不得殺？」賊答：「此是大¶
種姓家子，波斯匿王善知識、末利夫人師。是¶
故不得殺。」婦言：「當作方便。」即詐病遣信呼。迦¶
留陀夷食後著衣持鉢來至此家，頭面禮足，¶
在一面坐。迦留陀夷與說法，說法已欲去。婆¶
羅門婦白言：「小留莫去，意貪聞陀夷說法，病¶
如小差。」迦留陀夷復重說深法。日沒時，此賊
<pb:KR6k0045_T_009-0893a>¶
執利刀在後斫頭，即命斷，藏舍後馬糞下。其¶
日是十五日說戒，撾犍搥集僧說戒行舍羅，¶
長一。簸𡂠羅門：「誰不入說戒？」比坐對：「尊者迦¶
留陀夷不來。」簸𡂠羅即問：「有囑授不？」答言：「無。」¶
時簸𡂠羅不知當云何，往白世尊。世尊告曰：¶
「諸比丘但說戒，迦留陀夷已般涅槃，少一不¶
滿五百。」世尊：「迦留陀夷常為我善知識，今日¶
別矣。」時世尊平旦著衣持鉢，與大比丘眾入¶
舍衛國，往詣馬糞所。佛力使迦留陀夷身涌¶
出去地七仞，諸比丘以床仰承，即下臥床上¶
送至城外。詣塚間，種種香花供養幡蓋圍¶
繞，作眾伎樂，香油灌體而耶維之，與起偷¶
婆。王波斯匿聞尊者迦留陀夷為某婆羅門¶
所殺，即誅婆羅門家，左右誅十八家，捕五百¶
賊，截手足，擲祇洹塹中。世尊因此事集和¶
合僧，備十功德，為沙門結戒：「若比丘，不¶
囑左右比丘，非時入邑落者，貝逸提。」

諸比丘¶
白佛：「尊者迦留陀夷本造何惡，今得阿羅漢，¶
故為此婆羅門家所殺？」世尊告曰：「迦留陀夷¶
往昔久遠時作天祀主。有五百群賊，劫掠得¶
物，持入舍衛國。五百群賊截羊四足，持來¶
祠天。天祀主即斷此羊命。爾時五百群賊截¶
羊四足者，今祇桓塹中五百群賊是。時天¶
祀主斷羊命者，今迦留陀夷是。雖得阿羅漢，¶
不免宿對。爾時羊者，今婆羅門婦是。」時世尊¶
說迦留陀夷昔所事，諸比丘聞佛所說，歡喜¶
作禮而去。¶
鼻奈耶卷第九
<pb:KR6k0045_T_009-0893b>¶

